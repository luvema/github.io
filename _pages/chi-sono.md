---
title: "Dott.ssa Lucia Trabbia"
layout: single_lu
excerpt: "Biografia"
sitemap: true
permalink: /chi-sono/
---
Sono psicologa clinica dal 2006 (iscrizione all'Albo degli Psicologi del Piemonte) e psicologa perinatale dal 2015 (sono iscritta nel registro ASIPP degli Psicologi Perinatali dal 2016), mi interesso da anni all'ambito della maternità e svolgo attività di sostegno per coppie e famiglie, sia in gravidanza che nei primi anni di vita del bambino, anche online. 

Durante gli anni in cui mi sono dedicata alla cura delle mie due bambine ho iniziato ad approfondire gli aspetti della maternità che mi interessavano maggiormente, prima leggendo molti testi e poi avvicinandomi al mondo del volontariato, incontrando molte mamme “sul campo”. Posso quindi dire di avere al mio attivo molta “esperienza sul campo” accanto alle donne, non necessariamente in ambito clinico.

Conduco gruppi per donne in gravidanza e neomamme, incontri a tema sulla genitorialità, e a breve anche incontri di accompagnamento al parto e alla genitorialità. 

Sono membro di un'associazione locale che dà sostegno alla genitorialità, e in particolare mi occupo di prevenzione e promozione del benessere psicologico. 

Sono anche consulente alla pari per l'allattamento, e conduco gruppi gratuiti di sostegno all'allattamento (auto aiuto) in collaborazione con l'ASL TO4 dal 2013.

Sono in continua formazione psicologica, e sto approfondendo i temi della prematurità, del lutto perinatale e della depressione post parto, per poter accompagnare con consapevolezza e competenza le donne che affrontano queste difficili esperienze di maternità.

La mia formazione e le esperienze che ho vissuto mi hanno accompagnato in modi e tempi diversi nel mondo variegato della maternità e della genitorialità in generale, e mi hanno portata ad interessarmi sempre di più di questo periodo della vita, che racchiude in sé tutto il senso della vita e il futuro dell'umanità.